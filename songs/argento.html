Era proprio la più bella e il ragazzo la guardava:
quando usciva a prender l'acqua lui con gli occhi le parlava,
lei cantava e non vedeva gli occhi suoi... mmmmm

La fontana della piazza lentamente si fermava
per sentire la ragazza, la ragazza che cantava...
lui sognava di cantare come lei... mmmmm

E un bel giorno prese un fiore dal giardino
coi colori della sera e del mattino...
la ragazza a quel profumo si voltò
e lui il cuore le toccò... mmmmm

I colori della vita lui voleva raccontare:
dipingeva sopra i muri le montagne, il grano e il mare...
lei sentiva di veder con gli occhi suoi... mmmmm

E la gente dalle case li guardava
affacciata alle finestre si incantava,
dai balconi coi gerani e con le rose
sorridevano le spose... mmmmm

Era proprio la più bella e lo sposo la guardava,
con il suo vestito bianco che la notte rischiarava,
si dischiusero le labbra e lui cantò... mmmmm

Al sentire quella voce la sua sposa l'abbracciava
e la luce della luna il suo viso le svelava:
lui cantava e lei stupita lo guardò... mmmmm

E fu festa festa grande nel paese
con la banda e le campane delle chiese:
il profumo del Destino ci sfiorò ed il cuore ci toccò... mmmmm